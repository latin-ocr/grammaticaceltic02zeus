1 134 ADDENDA.

tis.'' Sunt autem Aldhelmi rhythmica illa in forma assonantiae
composita supra memorata (p. 923). Nec non idem patet ex aliis
testimoniis: “Versum scoticum noluerunt vel rhythmice seu
metrice in Latinum ve1·ti.³' Vita S. Declani ap. Bell. (cf. p.
944, not.). “Apostolicae sedis pontifex non solum ea, quae bea-
tus vir Notkerus dictaverat, verum etiam ea, quae socii et fratres
ejus in eodem monasterio S. Galli composuerant, onmia canoni—
zavit, videlicet hymnos, sequentiaS, tropos, letanias, omnesque
cantilenas, rithmice, metrice vel prosaice quas fecerant.”
Ekkehardi Vita Β. Notkeri ap. Goldast. 1, 236. “Parvuli latine
pro nosse, medii rithmice, ceteri vero metrice, quasi pro
rostris retorice etiam episcopum affantur.” Ekkehardi Casus S.
Galli ap. Pertz. 2, 91.

P. 918, 1. 25. Assonantia una cum syllabarum certo numero,
quod est proprium celticae formae poeticae, primum animadver-
titur in psalmo S. Augustini. Una eademque vocalis ο finiens
omnes versus, assonantia igitur quam dixeris, invenitur quidem
etiam in carmine poetae vetustioris Commodiani inscripto: No-
men Gazaei (Bibl. Patr. 3, 650. (551), sed deest certus syllaba-
rum numerus (est enim hexametri latini imitatio vel forma libe-
rior), et finiens 0 versus omnes ideo tantum adoptata videtur, ut
sit certus finis versuum oppositus certo initio, quod scilicet est
nomen poetae Commodianus cum cognomine Mendicus Christi in
initialibus literis versuum retro lectis.

P. 921, 1. 9. Ex Antiphonario monasterii Bene-herensis in
Hibernia sunt versus post hymnum Secundini in S. Patricium
allati et desumti a me e Bibliotheca patrum. E vetustissimo hoc
antiphonario, quod Muratorius e codice bibliothecae Ambrosia-
nae saeculi octavi, ut videtur editori (Antiqq. Ital. 3, 6693 sae-
culo VII vel VIII eum attribuit Am. Peyron, Cicer. orat. fragm.
ined. p. 224), publicavit in tomo IV Anecdotorum, qui liber nunc
demum in manus meas venit, proferam etiam alia quaedam
exempla hibernicae structurae poeticae in versibus latinis.

Ejusdem metri, cujus est hymnus Secundini in S. Patri-
cium (ed. Murat. p. 136), octonarum syllabarum in prioribus,
septenarum in posterioribus membris, est etiam Hymnus S. Ca-
melaci (p. 142), tribus strophis constans, quarum est prima:

